## 6.3.2 Controllo sui Cookie
Come già spiegato i cookies vengono utilizzati per garantire il funzionamento di certe situazioni nei siti web. Bloccarli completamente tramite le funzioni via browser è sconsigliato in quanto causerebbe il malfunzionamento del sito o, nei peggiori dei casi, il blocco da parte del portale. Quindi cosa fare?

Si può decidere di utilizzare estensioni denominate cookie manager in grado di bloccare per dominio i cookies oppure semplicemente di lasciarli attivi e utilizzare la modalità in Incognito del browser (vedi il capitolo precedente), l’importante è ricordarsi che i cookie di terze parti possono condividere informazioni sui siti web visitati. Questi cookies possono provenire da servizi come analytics, advertisement e CDN esterne che potrebbero tracciarne la navigazione.

Tra le tante estensioni in grado di bloccare i cookie, uno dei migliori è sicuramente **Ghostery** che permette di bloccare a monte tutti gli script in grado di generare cookie di terze parti (si trova in nei relativi store dei browsers). Se questo non fosse disponibile per il tuo browser, puoi sempre usare NoScript (vedi la parte relativa al Javascript).
Consigliamo anche l'uso di **PrivacyBadger** come strumento per limitare i tracker di profilazione. Altri progetti come **Duckduckgo Essentials** o le funzionalità built-in permettono di impedire il contatto di tracker conosciuti per le loro pratiche di profilazione.