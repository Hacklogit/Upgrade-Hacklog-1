# 4.1.4.1 TOR come Browser
Tor Browser è forse il progetto più famoso del TOR Project. È un browser basato su Firefox ESR preconfigurato per collegarsi al proxyserver SOCKS interno di TOR all’indirizzo 127.0.0.1:9150. Assieme al browser vengono forniti:
- **NoScript** che previene l’esecuzione del codice Javascript (per maggiori informazioni salta al capitolo sulle Risorse Locali); 
- **HTTPS Everywhere** che forza le connessioni web a utilizzare il protocollo HTTPS (anche qui approfondire al capitolo Risorse Locali).

Il client è disponibile nelle versioni Windows, macOS e Linux all’indirizzo web ufficiale Tor Browser. Dalla nostra ultima revisione del libro è stata distribuita anche una versione Android, il che non esclude possibili nuove piattaforme supportate.
Tor Browser offre una facile interfaccia per poter configurare il nostro client, accessibile tramite un'icona a forma di scudo. 

Analizziamo brevemente i tre livelli:
- **Standard**: il browser si comporta in maniera normale allo stato attuale di configurazione e di estensioni.
- **Sicuro**: è previsto il blocco di Javascript nei siti non-HTTPS; ciò garantirà una protezione a livello di network locale, come ad esempio il blocco di codice malevolo iniettato nel browser utente tramite tecniche Man in the Middle. È previsto il blocco dei caratteri e simboli matematici: questo serve a limitare le operazioni di fingerprinting (cap. 6.10) sul browser. Inoltre sono bloccati audio, video e WebGL, anch'essi usati per profilare il browser utente.
- **Molto Sicuro**: a differenza del precedente, è disabilitato il Javascript in tutti i siti. Ciò potrebbe causare inutilizzo di certe funzionalità previste dai siti web, pertanto andrebbe attivata solo se strettamente necessario (cap. 6.5 Javascript).