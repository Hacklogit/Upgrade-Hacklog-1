# 6.10.2 Difendersi dal Fingerprinting del Browser
Se hai preso alla lettera ogni singolo consiglio degli argomenti precedenti con molta probabilità il tuo browser è abbastanza sicuro, tuttavia è possibile fare ancora di più. 

Il trucco sta nel mischiare le carte, operazione possibile manipolando le risorse sopracitate. Ogni browser permette di effettuare operazioni di “insabbiamento” come modificare la lista font, disabilitare plugin etc… tuttavia non basterebbe un libro intero per parlare solo di questo! 

**Configurazione ottimale Mozilla Firefox**
Segue ora una configurazione custom per Mozilla Firefox, browser che consigliamo ovviamente a tutti i nostri lettori. In particolare, grazie alla funzione about:config (da lanciare sulla barra degli indirizzi) potremo impostare nuovi valori. Ecco i più importanti:
- privacy.resistFingerprinting (true) – Verrà fornita una protezione basilare sul Fingerprinting.
- webgl.disabled (true) – L'accelerazione WebGL richiede maggiore interazione con l'hardware. A meno che tu non debba navigare all'interno di pagine con elementi graficamente pesanti (vedi 3D) si consiglia la disabilitazione.
- media.peerconnection.enabled (false) – Disabilita WebRTC (vedi capitolo 6.9)
- geo.enabled (false) – Disabilita il tracking geolocalizzato.
- privacy.firstparty.isolate (true) – Consente l'uso di cookie solo dal dominio navigato (vedi capitolo 6.3).

Se vuoi essere davvero un "pro" puoi sempre fare affidamento ad "arkenfox user.js" (ex ghacks.js), un profilo da utilizzare su Mozilla Firefox pensato espressamente per garantire il miglior anti-FP mai visto!

**Estensioni Browser**
Mozilla Firefox può usufruire una di queste estensioni:
* Canvasblocker, blocca tentativi anti-fingerprinting tramite canvas (https://addons.mozilla.org/en-US/android/addon/canvasblocker/)
* Trace, fornisce diverse opzioni anti-fingerprinting (https://addons.mozilla.org/en-US/firefox/addon/absolutedouble-trace/)
* Chameleon, per randomizzare i profili in maniera temporizzata (https://addons.mozilla.org/en-US/firefox/addon/chameleon-ext/)
* User-Agent Switcher, per utilizzare uno User-Agent diverso da quello del browser (https://addons.mozilla.org/en-US/firefox/addon/uaswitcher/)

**Browser con Anti-Fingerprinting integrato**
Se preferisci puoi optare per browser alternativi con la funzione Anti-Fingerprinting. Al momento possiamo consigliarne due che vale la pena di provare:
* Brave Browser (https://brave.com/) impostando il Blocco del Fingerprinting su Rigido  
* Free Avast Secure Browser (https://www.avast.com/c-what-is-browser-fingerprinting)