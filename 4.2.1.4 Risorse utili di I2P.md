### 4.2.1.4 Risorse utili di I2P
A questo punto la domanda che tutti si fanno è: e adesso che faccio?Come abbiamo già detto I2P non permette quasi mai di connettersi alla rete esterna ma è un circuito “chiuso” o limitato solo ad alcuni servizi.

#### Eepsites
Gli eepsites sono dei siti particolari con estensione .i2p . Sono accessibili solo ed esclusivamente usando il circuito I2P (esattamente come i nodi .onion della rete Tor) e fanno parte del mondo legato alla darknet. Di questo parleremo più in là nel capitolo che riguarda il “Deep Web”. Da notare come ogni utente presente nel network I2P può avere da subito il proprio sito .i2p gratuitamente e con poca fatica. Maggiori informazioni sulla pagina https://i2pd.readthedocs.io/en/latest/tutorials/http/#host-anonymous-website

#### Irc2p
Irc2p è il nome del tunnel che viene creato nel momento in cui si avvia la prima volta I2P. È possibile configurare qualunque client IRC e collegarsi al seguente indirizzo, quindi usarlo come un vero e proprio server. Puoi connetterti ai server IRC tramite un Proxy SOCKS che risponde all'indirizzo 127.0.01:4447.

#### Torrent
Allo stato attuale il File Sharing tramite protocollo Torrent è ben supportato. Possiamo suggerire l'utilizzo dei seguenti client:
- XD (https://github.com/majestrate/XD)
- BiglyBT (https://www.biglybt.com/), tramite protocollo I2CP abilitato.*
- Robert, tramite protocollo BOB abilitato.*

Un tracker ancora attivo è presente all'indirizzo:
http://tracker2.postman.i2p
Ovviamente, neanche a dirlo, accessibile solo tramite I2P.

* Per abilitare i protocolli I2CP e BOB si consiglia di riconfigurare I2P come visto all'inizio del capitolo.
