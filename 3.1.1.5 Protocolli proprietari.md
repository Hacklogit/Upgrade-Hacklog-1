Nuovi paragrafi aggiunti

# 3.1.1.5 Wireguard
Wireguard è un nuovo protocollo VPN opensource che promette di essere più veloce di OpenVPN e IKEv2. Essendo ai primi stadi di sviluppo, ci vorrà ancora del tempo per comprenderne la reale sicurezza. Gli sviluppatori di Wireguard promettono maggiore velocità rispetto a OpenVPN, pur mantenendone tutte le caratteristiche di sicurezza. Alcuni provider già lo supportano, seppur in versione beta. Allo stato attuale non consigliamo questo protocollo per la sua giovinezza, tuttavia non si esclude possa diventare un nuovo standard delle VPN opensource nel prossimo futuro.  

# 3.1.1.6 Shadowsocks
Il protocollo opensource Shadowsocks nasce come alternativa open per superare principalmente il Great Firewall. Molto usato in Cina, il suo sviluppo ha subito un arresto quando l'autore è stato "contattato dalla polizia locale". Il progetto ha alti e bassi e sono pochi i provider VPN a supportarlo.
# 3.1.1.7 Protocolli proprietari
La maggior parte dei provider VPN ha rilasciato la propria versione di protocollo proprietaria. Non essendo documentati e a codice aperto (e spesso in versioni unstable) sono da considerarsi insicuri e non adatti ad una navigazione in incognito al 100%.
Ciò non toglie che possano dare vantaggi in termini di prestazioni e funzionalità ma queste considerazioni le lasceremo ai nostri lettori alla fine della lettura del capitolo. 