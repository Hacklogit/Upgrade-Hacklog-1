# 5.2 VPN tramite Tor
Che, tradotto, sarà così:
Client -> Tor -> VPN -> Internet

L’utente si collega alla rete Tor creando la sua rete protetta, per poi collegarsi alla VPN. Effettuando un tunneling a una rete VPN dopo essersi collegati a TOR significa far sapere al tuo ISP che tu stai utilizzando la rete TOR. Quest’ultima crea un network a sé, non si interessa di effettuare il tunneling diretto alla VPN che invece verrà effettuata a parte, dicendo così all’ISP che non solo ci stiamo collegando a TOR ma anche ad una VPN.

**Pro**
- Nascondi la tua identità al provider VPN
- Puoi navigare i siti web che bloccano gli exit node di TOR
- Se la tua VPN cade rimani comunque protetto da TOR, in ogni caso preferisci sempre una VPN con funzione di Kill Switch

**Contro**
- Dirai al tuo ISP che stai usando sia VPN che Tor
- Non potrai accedere al deep web (indirizzi .onion e simili)
- Accendi i riflettori dell’NSA watch list su di te

## 5.2.1 Come effettuare VPN tramite TOR
È possibile effettuare questo tipo di connessione in maniera semi-permanente utilizzando un router che supporti OpenWRT o dd-wrt : questi sono dei firmware che supportano il collegamento alle VPN. Troverai maggiori informazioni e la lista dei router compatibili con questi firmware nei rispettivi siti ufficiali. Una volta collegato al router potrai navigare tranquillamente utilizzando il tuo client Tor preferito. Anche in questo caso ci sono strade alternative: si potrebbero voler utilizzare distribuzioni pre-configurate (o configurarle da se) che consentono l’uso unicamente della rete TOR per effettuare connessioni esterne: la procedura corretta per effettuarlo ad esempio in Tails è descritta nella pagina ufficiale .