#4.1.4.2 Tor come P2P
Il **Tor Project sconsiglia la condivisione P2P** di qualunque genere, riferendosi a Torrent in particolare poiché quello più famoso. I motivi per cui Tor non andrebbe usato per la condivisione P2P sono essenzialmente due:
La rete Tor non ha la capacità di supportare applicazioni ad alto volume di consumi di banda. Se tutti i “Tor-nauti” condividessero file utilizzando la tecnologia P2P, la rete Tor si saturerebbe. 

La rete Torrent potrebbe “tradirti”. Torrent, e molti altri network P2P, hanno bisogno di comunicare il tuo indirizzo IP a un database pubblico per metterti in contatto con i tracker e quindi collegarti ai peer. In questo senso, il client Torrent potrebbe inviare il tuo indirizzo IP direttamente al tracker così uscire dal network Tor per la fase di download/upload, effettuandone una connessione diretta.

In realtà con le giuste precauzioni è possibile usare Torrent ma in ogni caso non è consigliato.

**OnionShare**, in questo caso, è la strada da seguire. OnionShare è un tool opensource per inviare e ricevere file attraverso i servizi onion: lo sharing si appoggia ad un web server in locale e accessibile tramite un indirizzo non indovinabile. Il suo utilizzo è estremamente semplice e non richiede particolari configurazioni, server esterni, né tantomeno creare un account.

Basterà avviare il server integrato in Onionshare, caricare il file e ottenere il link .onion (Figura 15.1). Lo stesso processo può essere effettuato anche per condividere più file integrando un web server (statico).