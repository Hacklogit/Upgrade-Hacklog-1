#5.1 Tor tramite VPN
Che, tradotto, sarà così:
Client -> VPN -> Tor -> Internet

Utilizzando una VPN mescoleremo i nostri dati in uscita prima di connetterci a Tor. Questa situazione è utile qualora l'ISP blocchi le connessioni a Tor e abbiamo bisogno connetterci a quest'ultimo ma non siamo in grado di ottenere i Tor Bridges (capitolo 4.1.6), che rimangono comunque la soluzione migliore.

Connettendoci a Tor dopo aver effettuato il tunneling con una VPN, questa può sapere che tu stai utilizzando la rete Tor. Quest’ultimo potrà sapere che ti stai collegando a una VPN ma non alla rete Tor. Il provider VPN può quindi memorizzare anche tutte le attività che non vengono cifrate. Ci sono vari motivi che potrebbero decidere di farci scegliere una configurazione Tor su VPN, eccone alcuni:

Pro
- Nascondi la tua attività di Tor al tuo ISP, limitando l’effetto NSA watchlist
- Potrai accedere al deep web (indirizzi .onion e simili)
- Livelli multipli di sicurezza
- Puoi connetterti a Tor senza l'uso dei bridges

Contro
- Dirai al tuo VPN provider che usi Tor
- Se l’exit node è compromesso si espone il tuo VPN provider (ma non il tuo reale IP). Il tuo anonimato sarà in mano alla VPN.
- Alcuni exit node di Tor rifiutano i collegamenti da VPN.

## 5.1.1 Come effettuare Tor tramite VPN
Una soluzione a livello di Sistema Operativo è quella di utilizzare Whonix OS: tramite la sua Workstation la colleghiamo alla VPN scelta, mentre il Gateway sarà già collegato alla rete Tor.

Sempre in campo della virtualizzazione, è possibile effettuare questa procedura con un computer Host interamente collegato alla rete Tor (in questo caso qualunque Sistema Operativo andrà bene) e nella macchina virtualizzata si effettuerà il collegamento alla rete VPN.

Credo che tuttavia la soluzione migliore sia quella di affidarsi alla funzione “Tor over VPN” fornita dalla VPN. Alcune VPN, infatti, forniscono l'accesso anche a Tor tramite alcuni dei loro nodi. Se quest'ultima te lo consente, probabilmente avrà una sezione dedicata nel suo sito che spiega come fare.